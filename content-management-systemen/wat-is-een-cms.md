---
description: >-
  Een content management system of afgekort CMS is een applicatie waarmee je
  digitale content kunt creëren, wijzigen en publiceren met behulp van een
  mensvriendelijke interface.
---

# Wat is een CMS?

## Omschrijving

De sterkte van een CMS ligt in het feit dat je zonder voorafgaande kennis van programmeertalen (zoals PHP, Javascript, HTML en CSS) je gemakkelijk content kan creëren, aanpassen en verwijderen.

Je kan vooraf ontworpen of op maat gemaakte sjablonen/thema's gebruiken, voorgeschreven plugins/widgets implementeren en verscheidene tools benutten die het webdesign proces stroomlijnen. M.a.w. zelfs je oma heeft het potentieel om haar eigen handgemaakte breigerief website op te zetten.

### **Een content management system bestaat uit twee hoofdcomponenten:**

* **Een content management application** (CMA): Een CMA is een grafische gebruikersinterface (GUI) waarmee een gebruiker content kan maken, wijzigen, verwijderen en publiceren zonder enige kennis van HTML, CSS of Javascript. Dit onderscheidt de codebase van de website van het beheren van content dit zodat content kan worden bijgewerkt zonder dat er een developer nodig is.
* **Een content delivery application** (CDA): Een CDA is verantwoordelijk voor de back-endservices die de content leveren aan of ontvangen van de CMA.

De verdeling van deze twee componenten is het belangrijkste kenmerk van een CMS en de reden waarom het wereldwijd zo populair is voor het maken van websites. Tegenwoordig kan je heel gemakkelijk een simpele website opzetten met de basis CMA's die out of the box worden aangeleverd door platformen zoals WordPress **zonder één lijn code te schrijven**.

Wanneer je een meer karakteristieke website wilt bouwen kan je aan de hand van plugins of extensies de CDA uitbreiden. Plugins of extensies zijn herbruikbare stukken code die geschreven zijn door andere developers. Sommige plugins zijn gratis en voor andere zal je moeten betalen.

Een andere mogelijkheid om de CDA uit te breiden is door natuurlijk zelf code te schrijven.
