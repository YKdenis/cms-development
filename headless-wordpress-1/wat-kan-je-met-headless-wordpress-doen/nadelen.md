---
description: >-
  Hoewel headless WordPress een innovatieve oplossing is, zijn er dingen die je
  in gedachten moet houden wanneer je besluit of je het al dan niet zou
  gebruiken.
---

# Nadelen van een Headless approach

## Wanneer is headless CMS geen goede optie?

Deze techniek biedt een grote flexibiliteit maar is niet per se geschikt voor elke gelegenheid. Het is geweldig om nieuwe dingen te leren en toe te passen maar het is belangrijk dat je de pro's en cons in gedachte houdt. Bv. voor kleinere, low-budget projecten is headless hoogstwaarschijnlijk een overkill.

### 1\) Complexer onderhoud

Ten eerste betekent het hebben van een ontkoppelde WordPress het onderhouden van twee afzonderlijke instanties: de WordPress als de backend en een aparte website als de front-end. M.a.w. het onderhoud wordt verdubbeld. Je hebt meer dan één server waar je nu mee moet rekening houden.

Je zal nu ook zelf de verbintenis tussen beide instanties moeten leggen en onderhouden. Het werken met een API heeft heel veel voordelen maar de initiële opzet er van is niet zo voor de hand liggend.

### 2\) Steilere leercurve

Je zal je eigen front-end moeten kiezen. Als je nog geen ervaring hebt met front-end bibliotheken is het een steilere leercurve. Het zal veel tijd kosten om een ​​nieuwe taal te leren als je alleen gewend bent aan HTML en CSS voor thema's te bouwen en aan te passen. Voor nieuwe ontwikkelaars kan Headless WordPress een uitdaging zijn!

Navigeren en werken in de gesplitste omgeving vergt enige aanpassing. De traditionele WordPress-configuratie is gemakkelijk te begrijpen voor ontwikkelaars en niet-ontwikkelaars.

### 3\) Geen WYSIWYG Editor

Kiezen om te ontkoppelen betekent een gescheiden front-end en back-end. Door WordPress te ontkoppelen, blijft het niet 100% intact. De WYSIWYG-editor en live preview werken bijvoorbeeld niet. Andere gebieden kunnen fouten bevatten of moeten worden geoptimaliseerd voor je specifieke configuratie. Denk maar aan Custom Post types en Taxonomies.

Later zal dit duidelijker worden eenmaal als we beginnen met de opzet van onze Headless WordPress.

### 4\) Prijskaartje

Deze route kan duur zijn omdat er een aangepaste front-end moet worden gecodeerd en in een gesplitste omgeving moet worden gewerkt. WordPress als monolitische applicatie is veel goedkoper om snel iets mee op te zetten maar biedt natuurlijk veel minder mogelijkheden.

Voor een simpele website is het hoogstwaarschijnlijk niet de beste oplossing en zal het hosten van je website op twee verschillende servers duurder uitkomen. Voor een groot project waarbij een extra server kost van misschien €10 weinig uitmaakt is zeker en vast de moeite aangezien het zoveel meer flexibiliteit en voordelen biedt.

### 5\) Geen out of the box WordPress thema's en sjablonen

Met een Headless WordPress gebruik je alleen de back-end. M.a.w. de thema's en sjablonen dat WordPress out of the box voorziet kunnen niet worden gebruikt. Je zal je eigen designs moeten maken of een andere tool daarvoor moeten aanschaffen.

### 6\) Beperkt gebruik van plugins

Op een doorsnee website zijn plugins een van de belangrijkste voordelen van het gebruik van WordPress. Ze laten je met een paar klikken allerlei functionaliteiten toevoegen. Maar in Headless WordPress krijgen ze een andere betekenis.

Plugins die functionaliteit toevoegen aan een WordPress-website worden over het algemeen niet overgedragen naar de applicatie waarnaar je content pusht. Als je een aparte front-end gebruikt, laat je installatie van bv. [WooCommerce](https://woocommerce.com/?utm_source=google&utm_medium=cpc&utm_campaign=acquisition_search_brand_row&utm_term=woocommerce&utm_content=woocommerce&gclid=EAIaIQobChMI8-OQ1dXK6wIVBbp3Ch1ewgwAEAAYASAAEgLU4vD_BwE) je niet toe om een e-commerce ​​winkel op die externe site te runnen - tenminste, niet zonder wat zwaar werk. Hetzelfde geldt voor een contactformulier gemaakt via een plugin.

Alle plugins die te maken hebben met het aanpassen van de front-end, denk maar aan SEO, contact formulieren, editors, etc. zullen niet worden overgedragen naar je externe front-end. Je zal de tools van je gekozen front-end moeten gebruiken om bijvoorbeeld SEO toe te voegen.

Toch kunnen plugins nog steeds voor andere dingen worden gebruikt. De externe app of website waarnaar je content pusht, heeft mogelijk een plugin nodig die communicatie met de WordPress back-end mogelijk maakt.

Bovendien kunnen sommige plugins die worden gebruikt om de WordPress-backend te verbeteren, nog steeds nuttig zijn voor het maken van inhoud of de workflow. Denk maar aan [Advanced Custom Fields](https://www.advancedcustomfields.com/).

