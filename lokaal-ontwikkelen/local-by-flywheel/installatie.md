---
description: Nu komen we bij het leuke gedeelte, Local by Flywheel daadwerkelijk gebruiken!
---

# Installatie - Local

## Installatie

### Stap Ã©Ã©n: download en installeer

Download en installeer Local by Flywheel. Ga naar [https://localwp.com/](https://localwp.com) en klik op de download-knop, kies je besturingssysteem en installeer vervolgens zoals elke andere app.

![Download Local ](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FXTR1HMbgVzChTJmNhgUv%2Ffile.png?alt=media)

### Stap 2: gebruiksvoorwaarden accepteren

Open de applicatie en accepteer de gebruiksvoorwaarden. Je krijgt een popup met info omtrent de pro versie van Local by Flywheel. Dit kan je gerust eens bekijken maar is niet van belang voor ons. Ten slotte krijg je een leeg dashboard te zien zoals op de foto hieronder.

![Klik op 'I Agree' ](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2F9Isdso09cW9SyoqXrCH2%2Ffile.png?alt=media)

![Local Dashboard ](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FGiT6Xquj0AdhT22Om6Rl%2Ffile.png?alt=media)

### Stap 3: project naam

Samen zullen we het proces van een lokale WordPress installatie voor een artiesten agentschap doorlopen. Klik op de knop '**CREATE A NEW SITE**'. Op het volgende scherm vraagt Local achter de naam van je project. In mijn geval is dat Obi Agency. Verander '**Obi**' met bijvoorbeeld je achternaam.

{% hint style="info" %}
**Voorbeeld** ðŸ“„: Janssens Agency
{% endhint %}

Onder **advanced options** kan je de lokale domeinnaam van je website instellen, de map waarin de installatie wordt opgeslagen en kan je een blueprint gebruiken waarop je de WordPress installatie kan baseren. Indien je meer informatie wenst omtrent deze opties bekijk dan zeker eens de [documentatie](https://localwp.com/help-docs/) van Local. In ons geval laten we de **advanced options** voor wat ze zijn.

Eenmaal als je de naam van je project hebt ingevuld klik je op '**CONTINUE**'.

![Vul je project naam in.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FE2PvlgI6f1tcHTF4FJyU%2Ffile.png?alt=media)

### Stap 4: Ontwikkelingsomgeving

Op het volgende scherm kan je je ontwikkelingsomgeving configureren. Zoals eerder vermeld bestaat een WordPress ontwikkelingsomgeving uit 3 hoofdcomponenten. Je **PHP** **installatie**, een **webserversoftware** en een **MySQL** **databank**.

Als je de '**Preferred**' optie kiest dan stelt Local een virtuele ontwikkelingsomgeving op met de drie hoofdcomponenten zoals ze vermeld staan onder de optie-knoppen. In mijn geval is dat PHP versie 7.3.5, Web server NGINX en MySQL versie 8.0.16.

![Preferred ontwikkelingsomgeving.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FZY6nUAW23ZeTP1T6RDtP%2Ffile.png?alt=media)

Indien je kiest voor een **custom** **environment** (omgeving) dan krijg je de mogelijkheid om zelf te beslissen hoe je de 3 hoofdcomponenten instelt. Welke versie van PHP, MySQL, en welke webserversoftware Apache of NGINX.

![Custom ontwikkelingsomgeving.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FmKWSznf3kbsXNMnF6Z2s%2Ffile.png?alt=media)

Voor onze use-case kiezen we de '**Preferred**' optie. We hoeven ons niet druk te maken over php en mysql versies sinds dit een demo website is en nooit in productie zal worden gelanceerd.

### Stap 5: WordPress setup

In de laatste stap moeten we onze user gegevens instellen die we later zullen gebruiken om in te loggen op het dashboard van onze WordPress site. Zorg ervoor dat je deze gegevens niet kwijtspeelt. Vul alle velden in en klik vervolgens op '**ADD SITE**'.

![WordPress Setup.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2F7MECbnwn2cYWl5syFqJd%2Ffile.png?alt=media)

Het kan zijn dat je administrator toegang moet geven aan verschillende programma's, zoals Local, vooraleer je WordPress installatie gestart kan worden. De installatie duurt een paar seconden/minuten, eenmaal als het klaar is met installeren zou je dit scherm moeten zien.

Als je meer wilt weten omtrent de gebruiksinterface van Local bekijk dan zeker eens de documentatie.

![Dashboard van Local.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2F972DSJKa9ZMT3MindJSB%2Ffile.png?alt=media)

In de bovenhoek rechts zou je '**STOP SITE**' moeten zien staan, dat wil zeggen dat je website lokaal draait. Indien dat niet het geval is, klik op '**START SITE**', wat zich ook in de rechter bovenhoek situeert.

Eenmaal als je site lokaal draait, kan het worden bezocht via de link weergegeven bij 'Site Domain' of via de knop '**VIEW SITE**'.

Met de Admin-knop kan je gemakkelijk in loggen op je site en aan de slag gaan met het configureren van WordPress. Bovendien kan je altijd teruggaan naar het dashboard van Local als je de configuratie of het domein van je lokale site wenst te wijzigen.

## Inloggen op je WordPress site

Om in te loggen op je WordPress site moet je de user gegevens gebruiken die we in stap 5 hebben ingevuld. Vervolgens word je doorverwezen naar het dashboard van WordPress en kan je beginnen met het bouwen van je website!

![Login WordPress.](https://firebasestorage.googleapis.com/v0/b/gitbook-x-prod.appspot.com/o/spaces%2F-McK0L74fqwFUdPmFPHF%2Fuploads%2FVsacxn81lryH9NEHvIT5%2Ffile.png?alt=media)
